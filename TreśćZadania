Cukiernia posiada dwa stanowiska sprzedaży pączków. Każde stanowisko posiada własną 
kolejkę, przy której ustawiają się kupujący. Kupujący posiadają stan najedzenia pączkami, który
z biegiem czasu powinien się zmniejszać. Program powinien nie dopuścić do zagłodzenia
kupującego, dlatego kupujący musi co jakiś czas dokonać zakupu pączka w jednym ze stanowisk
w cukierni. Kupujący chcący zakupić pączek, powinien ustawić się w najkrótszej kolejce.

Cukiernia może sprzedawać pączki na stanowiskach, jeżeli pączki zostały dostarczone z linii
produkcyjnej do punktów sprzedaży. Obydwa stanowiska korzystają z tego samego składu pączków
dostępnych do sprzedaży.

Aplikacja powinna umożliwić, poprzez atrybuty z linii komend, ustawienie następujących parametrów:
a) jak długo klient może przeżyć bez potrzeby zjedzenia pączka [ms],
b) czas zakupu pączka przy stanowisku sprzedaży [ms],
c) długość kolejek przed stanowiskami sprzedaży,
d) ilość klientów,
e) ile pączków jest dostarczane do punktu sprzedaży w ciągu 1s.

Wartości czasowe [ms] mają odbiegać od przekazanych jako przełączniki w granicach ±20%.
Wartość + lub - ma zostać wylosowana przy użyciu klasy java.util.Random i powinna być
globalna dla pojedynczego klienta.
Cykl życia klienta (stan):
1) spaceruje po ulicach,
2) przychodzi do cukierni i może czekać w kolejce, żeby zakupić pączek (wybiera najkrótszą
kolejkę),
3) kupuje pączek.
Po przekroczeniu maksymalnego czasu pomiędzy zakupem pączka (zużyty czas > czas
spacerowania – czas zakupu), należy wyświetlić na konsoli systemowej odpowiedni
komunikat:
a) gdy klient był w stanie 1 - należy wyświetlić komunikat na konsoli systemowej
b) gdy klient był w stanie 2 - należy wyświetlić komunikat na konsoli systemowej
i usunąć klienta z kolejki (czas potrzebny na usunięcie z kolejni jest równy
czasowi zakupu pączka).
W obu przypadkach wątek reprezentujący klienta powinien się zakończyć.
Na konsoli należy wyświetlać następujące informacje:
a) aktualny stan klienta,
b) przed kolejnym zakupem pączka, należy wyświetlić komunikat:
ile pozostało jeszcze czasu z maksymalnego czasu pomiędzy zakupami pączków,
pozostały_czas/maksymalny_czas_pomiędzy_zakupami *100, w %,
c) komunikaty o upłynięciu czasu i zagłodzeniu klienta (System.err.println()).
Program powinien dążyć do maksymalnego wykorzystania czasu pomiędzy zakupami pączków
przez klienta.
